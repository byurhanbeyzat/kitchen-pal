Диетичен суров чийзкейк с малини@Йорданка Ковачева@Десерт@НЕОБХОДИМИ СЪСТАВКИ\n\n- ЗА БЛАТ\nбисквити - 80 г Digestive\nовесени ядки - 60 г (или овесени трици)\nкокосови стърготини - 70 г\nкокосово масло - 90 г\n\n- ЧИЙЗСМЕС\nрикота - 140 г\nкрема сирене - 460 - 500 г Филаделфия light\nмалини - 280 г пресни\nстевия или друг pодсладител на прах\n\n--\n\nНАЧИН НА ПРИГОТВЯНЕ\nЗа блата натрошете бисквитите и смесете със кокосовите стърготини и смлените овесени ядки или трици. Може да добавите и брашно от ядки като бадеми или лешници.\n\nСложете кокосовото масло, то трябва да не е много твърдо, нито течно, а с консистенция на меко масло.\n\nРазбъркайте и сипете сместа в 4 формички с откопчаващо дъно за индивидуални тортички с диаметър около 10 см. Може и в голяма форма за торта, съобразена с количеството продукти.\n\nТъй като в хладилник кокосовото масло ще стегне много, е добре да намажете предварително дъното на формите с малко олио, за да не залепва блатът или да поставите пласт хартия за печене.\n\nЗа сместа за тортата е нужно само да разбъркате диетичното крема сирене (то по нищо не отстъпва на пълномасленото) с рикотата. За нея знаем, че поради двойната термична обработка при приготвянето и са извлечени почти всички мазнини и това я прави диетичен продукт.\n\nНе разбивайте твърде дълго сирената, за да не се втечняват. Подсладете според вашия вкус със стевия на прах. Опитвате и ако трябва добавяте още. Имайте предвид, че и да направите по-сладичка сместа, това ще контрастира чудесно с киселия вкус на малините, които няма да подслаждаме допълнително, за да са свежи.\n\nСирената сипете върху блата, покрийте с прозрачно фолио и приберете в хладилник да стегне за няколко часа. За по-бърза консумация тортата може да се приготви в чашки и така, дори да е по-мека заради липсата на желатин, няма да е проблем.\n\nВариант за стягане на чийзкейка е и използването на агар-агар.\n\nСъщо така може да се прибере във фризер и за кратко или дори замрази повече, което ще я направи като семифредо.\n\nПреди сервиране натрошете пресните малини и покрийте диетичния суров чийзкейк с малини с тях.\n\nДа ви е сладко! 
Паста ала Норма (Pasta alla Norma) @Йорданка Ковачева@Паста@- НЕОБХОДИМИ СЪСТАВКИ\n\nпатладжан - 2 бр. (700 г)\nдомати - месести, добре узрели \nбосилек - 4 стръка (листата)\nрикота - 150 - 200 г \nпаста - 300 г къса (мафалда, фарфале, пене, фузили..)\nзехтин - 30 г + за запичане на патладжана \nсол - около 2 с.л. \nзахар - 1 щипка \nчерен пипер - 1 - 2 щипки или на вкус\n\n---\n\n- НАЧИН НА ПРИГОТВЯНЕ\n1. Измийте и нарежете патладжаните на едри ленти на дълго и сложете в подсолена вода за 30 минути. Изплакнете ги, подсушете и нарежете на кубчета.\n\n2. В тиган загрейте малко зехтин и запечете зеленчука до златисто, като накрая го ароматизирате с едната скилидка чесън, нарязана на филийки. Не слагайте чесъна в началото, за да не загори и нагарча.\n\n3. За доматения сос накълцайте или отново направете на филийки останалите две скилидки чесън. Сложете ги да се запържат в 30 г. зехтин, докато пуснат аромата си, но не да потъмняват. Сипете доматите, предварително обелени и смлени. Подправете с щипка захар, сол на вкус, черен пипер и половината листа от пресен босилек - накъсани на едро.\n\nГответе 20 минути на тих до умерен огън.\n\n4. През това време сложете да заври водата за пастата с лъжичка сол. Аз използвах мафалда, но и други видове по-фина и къса паста са подходящи. Сварете за минутите указани на пакета, като е добре да оставите ал денте.\n\n5. Към врящия сос добавете малко от водата, в която се готви пастата. Тя е богата на нишесте и ще го сгъсти и придаде добра текстура.\n\n6. Готовата паста отцедете и смесете с кубчетата патладжан. Разпределете на порции и всяка залейте със доматен сос. Отгоре на паста ала Норма небрежно слагайте от рикотата и накъсани останалите листа ароматен босилек.\n\nПоднесете Паста ала Норма (Pasta alla Norma) на момента докато не топла.\n\nДобър апетит!
Коледни сладки с брашно от теф@Лилия Цачева@Десерт@- НЕОБХОДИМИ СЪСТАВКИ\n\nбрашно от теф - 1 ч.ч., или от спелта, лимец, бяло\nсода бикарбонат - 1 ч.л.\nканела - 1/2 ч.л.\nджинджифил - 1/2 ч.л.\nсол - 1 щипка\nкокосова захар - 1/2 ч.ч., или кафява или бяла\nолио от гроздови семки - 1/4 ч.ч. или зехтин, слънчогледово олио\nмед - 1/4 ч.ч. или агаве\nленено брашно - 1 с.л., смесено с 3 с.л. вода\nкокосова захар - 1 с.л. за поръсване\n\n---\n\n- НАЧИН НА ПРИГОТВЯНЕ\n\nВ дълбока купа сложете брашното от теф заедно със содата, канелата, джинджифила, кокосовата захар и солта и разбъркайте.\n\nДобавете олиото, меда и лененото семе, което предварително сте \nразбъркали с водата, така че да се получи гелообразна смес.\n\nРазбъркайте всичко с ръце, така че да получите лъскаво тесто, което не лепне. \n\nОформете сладки с големина на орех и ги сплескайте леко. \nСложете топчетата в тава, покрита с хартия за печене, и поръсете всяко топче с малко кокосова захар. \n\nПечете коледните сладки в предварително загрята на 170°С фурна за 13-14 минути. \n\nИзвадете от фурната и преместете веган сладките върху решетка да изстинат напълно - внимавайте, защото са меки. \n\nСлед като изстинат, съхранявайте коледните сладки с брашно от теф в кутия.
Лесно руло Уелингтън със свинско бонфиле @Ivi Vacca@Основни Ястия@- НЕОБХОДИМИ СЪСТАВКИ \n\nсвинско филе - към 500 г \nбутертесто - 1 лист \nпечурки - 300 г, манатарки или горски \nпрошуто ди парма - 100 г \nдижонска горчица - 1 - 2 с.л. \nжълтък - 1 бр. \nзехтин - 2 - 3 с.л. екстра върджин или олио \nкраве масло - 30 г \nшалот - 1 бр. голям \nмоцарела - 150 г / кашкавал/ \nсол \nчерен пипер \nрозмарин \nмагданоз\n\n---\n\n- НАЧИН НА ПРИГОТВЯНЕ\n\nСвинско бонфиле по рецепта на Уелингтън в сегашния си вид е на около 100 години и е разновидност на френско ястие.\n\nТази рецепта ще изненада дори ценителите на класиката, която се приготвя от Гордън Рамзи с телешко филе, но по трудна за начинаещи кулинари.\n\nРуло Уелингтън включва прясно свинско бонфиле заедно с прекрасната комбинация от бутертесто, прошуто, дижонска горчица и сотирани гъби, за да се получи най-вкусната, елегантна и направо великолепна празнична вечеря, която всъщност е доста лесна за приготвяне.\n\nРуло Уелингтън, приготвено със свинско филе, обвито в прошуто, гъби и бутер тесто във форма на руло е рецепта, която ще впечатли!\n\nРуло Уелингтън със свинско бонфиле е перфектенo за споделяне с приятели или семейство и отлично основно ястие за коледните празници.\n\nТази рецепта е лесна, само трябва да знаете да работите с бутертесто и да запечатате филето, без да го дупчите, за да не изтекат соковете му. Свинското филе за разлика от телешкото не трябва да остава розово във вътрешността и това е предимство при печенето му и лесно за изпълнение.\n\nПодправете свинското филе със сол, черен пипер, нарязана много ситно скилидка чесън, магданоз и розмарин. Оставете настрана да се маринова за 20 мин. Също толкова вкусно е само с черен пипер, сол и след запичане намазано с 2 супени лъжици горчица.\n\nВ голям тиган на силен огън разтопете масло със зехтин. Добавете маринованото свинско филе в горещия тиган и гответе до кафяво от всички страни- около -2 минути на страна. Тази процедура отнема около 8 минути. Внимавайте да не набодете повърхността на филето, което би довело до изтичане на соковете му!\n\nИзвадете запеченото филе от тигана да изстине и в същия тиган добавете бучка масло, ситно нарязаните гъби и шалот. (Можете да ги смелите на ситно в комбайн) и сотирайте за около 5 минути да останат на мазнина, като разбърквате само от време на време.\n\nКогато са готови ги оставете да изстинат. Разточете размразеното бутертесто, така че да е толкова дълго, колкото вашето филе, и достатъчно широко, за да го увиете напълно.\n\nПокрийте тестото с тънко нарязано прошуто. Разстелете върху прошутото дижонска горчица.\n\nРазстелете равномерно сотираната гъбна смес отгоре на прошутото. Подредете филийките моцарела или настърган кашкавал.\n\nКласическата рецепта е без моцарела и кашкавал, на мен ми харесва повече с тях. Завийте филето в тестото и притиснете ръба да не се разтвори при печене.\n\nНамажете тестото с яйчения жълтък. От останалото тесто нарежете с формичка за сладки няколко звезди и ги закрепете върху рулото. Поставете руло Уелингтън върху хартия за печене в подходяща тава. Прехвърлете Руло Уелингтън в тавичка за печене и поставете в горещата фурна, за да се пече 30 минути.\n\nГответе в предварително загрята на 200 градуса фурна за 20-30 минути. Ако се затруднявате при печенето, ползвайте термометър за печене на месо, като го поставите в най-дебелата част на месото.\n\nИзвадете от фурната, когато вътрешната температура е достигнала между 150-160 градуса. При мен е напълно готово за 30 минути на 200 градуса без вентилатор, с вентилатор гответе на 180 градуса за 30.\n\nБъдете спокойни в резултата - свинското Уелингтън ще бъде изпечено перфектно, само е нужно да спазите градусите за печене и времето.\n\nОставете месото да почине 3 минути преди нарязване.\n\nОпитайте моя вариант на това така вкусно ястие!\n\nНасладете се максимално на това лесно руло Уелингтън със свинско бонфиле!
as@asd@asdasdasd@asdasdasdasd
